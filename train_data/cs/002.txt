http://bydleni.idnes.cz/luxusni-vila-ve-svahu-0uk-/stavba.aspx?c=A140718_140436_exterier_rez

Vila nad městem má vše, včetně pstruhového jezírka a atomového krytu

Příběh domu, který dnes majiteli slouží nejen jako firemní sídlo, ale zároveň také k rekreačnímu bydlení, začal mnohem dříve, než se investorovi podařilo najít vhodný pozemek a autory projektu. Kromě jasně vymezeného poslání stavby hrála hlavní roli také velkorysost a kvalita její realizace.

Působivá minimalistická vila leží v kopcovité krajině nad Děčínem. Je navržena a umístěna na rozlehlý pozemek tak, aby si její majitelé mohli maximálně užívat výhledy jak do okolní krajiny, tak i dolů na město.
Další zajímavé návštěvy v časopise Můj dům
Další zajímavé návštěvy v časopise Můj dům
K usazení domu do svažitého pozemku využili architekti přirozený terénní zlom, takže jednotlivá podlaží stavby na daný reliéf dokonale navazují a kopírují jej. Z této determinace také vychází charakter celého objektu a skladba jeho jednotlivých úrovní.
Efektní konstrukce i materiály
Čistota a elegance, to jsou hlavní vjemy, jež se pozorovateli rezidence nabízejí při pohledu z příjezdové komunikace. Základem je železobetonová konstrukce, jejíž nedílnou součástí tvoří prefabrikované prvky z pohledového betonu.
Kamenná podnož tvoří oporu nadsazené hmotě pokojů, rozdělené na dvě části a částečně vykonzolované nad terasu. Tu pak ze dvou stran ohraničuje relaxační křídlo a obytný prostor.
Obě tyto části domu s výhradně pravoúhlými liniemi charakterizuje výrazné velkoplošné prosklení, posuvné stěny pak umožňují dokonalé pocitové i faktické propojení exteriéru s interiérem, což dodává obytné a uživatelské úrovni další žádoucí rozměr.
Součástí železobetonové konstrukce jsou prefabrikované prvky z pohledového
Součástí železobetonové konstrukce jsou prefabrikované prvky z pohledového betonu. Oporou nadsazené hmotě obytných prostor je kamenná podnož.
Souladu a vzájemnému průniku nahrává i působivý obklad fasády. Velkoformátové desky bílého travertinu přecházejí z fasády i do vnitřních dispozic domu.
Základní koncept domu navrhli architekti z architektonické kanceláře Studio Pha, úpravy projektu a náročná realizace probíhaly pod vedením firmy Correct v čele s Ing. Dušanem Richtrem, návrh a realizace interiéru pak pod vedením Ivany Šustrové ze studia Designist.
Fotogalerie
Geometrické pravoúhlé linie stavby zaujmou na první pohled čistotou a elegancí.Součástí železobetonové konstrukce jsou prefabrikované prvky z pohledového
Vodní prvky hrají v rámci uspořádání celého areálu důležitou roli. Kromě bazénuDům perfektně zapadá do daného pozemku. Autoři projekt promítli do terénního

Vyváženost a vzdušnost
Interiéry rezidence vypovídají o stejné velkorysé uměřenosti a důrazu na čistotu linií, jež jsou určující pro vnější rysy stavby. Na pochybách vás nenechá hned vstupní část vedle garáže v přízemí.
Ze spodního, ryze funkčního patra vyplněného především technickým zázemím, stoupá schodiště, jemuž dominuje mohutná stěna s nepřehlédnutelným obkladem z tmavošedého labradoritu.
Přes svou značnou hmotu a monumentalitu, s níž se prolíná do všech pater, působí díky určitému odsazení odlehčeně, navíc tak mohly vzniknout průhledy vytvářející pocit otevřené galerie.
Součástí hlavních obytných ploch navazujících na venkovní terasu s bazénem je kromě velkorysé relaxační a wellness zóny také rozlehlé společenské centrum s krbem a integrovanou otevřenou kuchyní a jídelnou.
Vodní prvky hrají v rámci uspořádání celého areálu důležitou roli. Kromě bazénu
Vodní prvky hrají v rámci uspořádání celého areálu důležitou roli. Kromě bazénu je tu voda zastoupena také v podobě jezírka s pstruhy.
Důraz na materiál a jeho strukturu
Může se hodit
Také chcete bydlet podle svých snů a přání? Vyberte si své nové bydlení na Reality.iDNES.cz. Nabízíme domy, byty i pozemky po celé ČR.

Nechte si postavit dům svých snů od ověřených dodavatelů. Poptejte ZDARMA architekta či stavební firmu na AAAPOPTÁVKA.CZ až s 30% úsporou finančních nákladů.

Designérka Ivana Šustrová ve snaze ctít vyváženost, vzdušnost a dané dispozice objektu dala podle svých slov interiéru spíše pánský charakter, proto se zaměřila zejména na přírodní materiály a tóny. Prim tu hraje hlavně kámen, jemuž k dokonalému vyznění pomohli zkušení řemeslníci firmy Kámen Engineering.
Kromě už zmíněného travertinu umocňuje obytný komfort například flamengo red, onyx nebo křemičitý porfyr. Pro horní klidové části domu, kde jsou pokoje pro hosty a pracovna, zvolila dřevo. Pokud jde o nábytek a doplňky, směřoval její výběr zejména na designové kousky z provenience osvědčených značek.
Společnému obývacímu prostoru dominují jemné teplé přírodní odstíny. Smirkovaná
Společnému obývacímu prostoru dominují jemné teplé přírodní odstíny. Smirkovaná travertinová dlažba koresponduje se světlou lakovanou kuchyňskou linkou i textiliemi v pískových, béžových a hnědých odstínech. Pohledovou dominantu tvoří rohový krb obložený černým labradoritem.
Veškeré technologie v multifunkčním objektu spravuje inteligentní řídicí systém AMX IQ, jímž je budova vybavena. Vše probíhá prostřednictvím dotykových obrazovek a vypínačů s možností automatizovaných programů, chod domu lze řídit a mít jej pod kontrolou i přes mobilní telefon.
Zajímavou součástí stavby je dokonce atomový kryt, rodina má k dispozici také vlastní generátor. V areálu pozemku je rovněž vodní nádrž s pstruží farmou, skleník pro pěstování zeleniny, altán a zázemí pro údržbu zahrady.